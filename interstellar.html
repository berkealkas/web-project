<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Interstellar</title>
    <link rel="stylesheet" href="styles.css">
</head>

<body>
    <h1 class="header">Interstellar</h1>

    <div class="nav">
        <div class="navbar">
            <h1><a href="index.html">All About Reviews</a></h1>
            <ul>
                <li><a href="index.html" class="menu">Ana Sayfa</a></li>
                <li><a href="quiz.html" class="menu">Quiz</a></li>
                <li><a href="about.html" class="menu">Hakkımızda</a></li> 
            </ul>
        </div>
    </div>

    <div>
        <p class="text">
            Interstellar‘da yeniden doğum miti ve karanlığın aydınlanması fikrini toplayan şaşırtıcı ve karmaşık bir
            kurgu söz konusu. Hikâye kurgusu zaten yeterince karmaşık iken Christopher Nolan, metaforlar ve mitolojik 
            anlatımlarla bu kurguyu katman katman örmüş. Filmin içinde gizlenivermiş birçok fikre temas eden gözler, 
            ilk olarak filmin giriş sahnesi görseli ile buluşuyor: Kitaplık. Kitaplığın temsil ettiği çok şey var 
            elbette ancak benim algımın sınırlarında birkaç konu belirdi. Raflardaki kitaplar iki ana
            öğeyi işaret etmekte: bilimi ve bilgiyi. Kitapların içine yerleştirilen uzay aracı maketi ve kitaplığı
            kaplayan toz, bilginin sisli bir görüş mesafesinde dahi evrenin derinliklerine ışık tutabileceğini simgeliyor.
        </p>

        <img src="img/nolan.jpg" class="image">

        <p class="text2">
            Yıllarca uzay aracı pilotluğu üzerine eğitim almasına rağmen uzayı hiç deneyimlememiş olan Cooper’a bu
            bilgisi hiç fayda getirmiyor. Karşısına çıkan zor görev aslında Cooper için bilgisini deneyimleme imkânı da 
            sunuyor. Bilimin desteği ve mühendislik bilgisiyle yola çıkan Cooper’ın onca yol ve deneyimin ardından vardığı 
            yer ise kitaplığın arkası oluyor. İşte bu çok heyecan verici: “Bilginin varlığına ancak bilginin ardına geçersen 
            tanıklık edersin“. Bilgelik bilgi ile değil, o bilginin ötesini görebilen göz ile geliyor. İlk saniyeden başlayan 
            bu yolculuğun hikâyesi kitaplığın ardında, bilgiden bilgeliğe geçiş ile son buluyor. Nolan’ın katmanlarından 
            birisi böylece soyuluyor filmin başından sonuna.
        </p>

        <img src="img/inter.jpg" class="image2">

        <p class="text3">
            İkinci katman elbette kahramanımız Cooper’ın yolcuğu üzerine. Dünyayı kurtarmak için yola çıkan Cooper,
            kendi geleceğini bırakıp, çocuklarını kurtarmak fikrinden beslenerek dünyayı ardında bırakma cesareti 
            buluyor. Kurtarıcı olarak çıktığı yolculukta ise duygusal olarak yenilip durduğu bir döngüye giriyor. İlki, 
            evden ayrılırken kızı ile vedalaşamadan kırık ve buruk bir kalple uzaklaşmasına denk gelmekte. Burukluk hissi 
            ulaştıkları ilk gezegende hayat imkânı bulunmaması ve bir sonraki varış noktasında hayatta kalma güdüsüyle insanlığını 
            bırakan Dr. Mann tarafından aldatılması ile perçinleniyor. Fakat Cooper bu son macera ile çoğu kahramanın geçtiği 
            yoldan geçerek akıllanıyor. Yaşatmanın yaşamaktan üstün olduğunu anlayarak kendini evrenin şefkatli kollarına bırakan 
            Cooper, yenilgiyi kabul edip bilgeliği eline aldığı an kendini ve dünyasını kurtaran adımı atmış bulunuyor.
        </p>
    </div>
</body>
</html>