<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Ford v Ferrari</title>
    <link rel="stylesheet" href="styles.css">
</head>

<body>
    <h1 class="header">Ford v Ferrari</h1>

    <div class="nav">
        <div class="navbar">
            <h1><a href="index.html">All About Reviews</a></h1>
            <ul>
                <li><a href="index.html" class="menu">Ana Sayfa</a></li>
                <li><a href="quiz.html" class="menu">Quiz</a></li>
                <li><a href="about.html" class="menu">Hakkımızda</a></li> 
            </ul>
        </div>
    </div>

    <div>
        <p class="text">
            İki deneyimli oyuncu Matt Damon ve Christian Bale’in başrollerini paylaştığı Ford v Ferrari,geneli
            itibarıyla Büyük Yarış, kaynağını gerçek olaylardan, rekabetlerden alan yarış filmleri geleneğini 
            devam ettiriyor gibi görünse de anlatı anlamında farklı alanlara doğru genişleyen bir yapıya sahip. 
            Açılış sekasında başarılı bir yarış pilotu olarak tanıştığımız, Matt Damon’ın hayat verdiği Carroll 
            Shelby, yarışmasına engel olarak sağlık problemleri nedeniyle aktif spor kariyerini noktalamış, işinin 
            ehli bir yarış arabası tasarımcısı olarak karşımıza çıkıyor. Bale’in canlandırdığı Ken Miles ise aslında 
            çok başarılı bir pilot olmasına rağmen, geçinilmesi pek de kolay olmayan bir karakter ve bu sebeple 
            ekonomik zorlukla baş etmek zorunda.
        </p>

        <img src="img/ferrari.jpg" class="image">

        <p class="text2">
            Ford’un 1910’larda temeli atılan üretim sistemi, filmin geçtiği 60’larda eski şaşaalı günlerinden uzak.
            Kapitalizmin amiral gemisi kendine, değişmekte olan dünya düzeninde güvenle yüzebileceği yeni bir deniz
            arıyor. Daha sonraları post-Fordizm olarak tanımlanacak yaklaşımın erken bir örneği olarak motor sporları
            alanına girmek istiyor şirket. Bu alanda kazanılacak başarıların pazarlama ve tanıtım açısından fayda
            sağlayacağı düşünülüyor. İlk olarak o sırada sportif anlamda son derece başarılı olsalar da ekonomik olarak
            iyi günler geçirmeyen Ferrari’yi satın almak için harekete geçen şirket, Enzo Ferrari’nin bu teklifi yarış
            takımının yönetimini Ford’a bırakmak istememesi sonucu hedefine ulaşamıyor. Bunun üzerine Henry Ford’un
            torunu, o dönem şirketin başındaki isim olan II. Henry Ford, bir hükümdar edasıyla kurmaylarına Ferrari’yi alt
            edecek bir takım kurulması ve tabii otomobil üretilmesi için emri veriyor.
        </p>

        <img src="img/matt.jpg" class="image2">

        <p class="text3">
            İtalyan motor sporları ve otomotiv devinin hikâyede bir kenara bırakıldığını düşünürsek, Ford v Ferrari’nin
            iki karakterinin karşısındaki asıl rakip Ford’un şirket işleyişinin kendisi gibi yansıtılıyor film boyunca.
            Mevcut görev ve konumları farklı olsa da ikisi de başarı odaklı, bu uğurda karşılarına çıkacak her engelle
            kıyasıya bir mücadeleye girmeye hazır sporcular olarak karakterize ediliyorlar. Fakat bu noktada film yine
            ciddi bir hataya düşerek kapitalizme, ekonomik önceliklere, şirket kârlılığına karşı kendi sportif
            değerlerini savunan iki karakterini, Hollywood’un tipik kahramanları olarak kodluyor. Shelby, yakışıklı, 
            gerekli güç dengelerini kontrolü altında tutarak işinde başarılı olan biriyken; Miles yer yer tahmin edilemez, 
            sadece güdülerinin peşinden giden bir asi. İkisinin arasındaki uyum oyuncuların performansları sebebiyle seyirci
            nezdinde karşılığını bulsa da, bu temsil kontrollü “iş adamı” ve onunla birlikte çalışan başarılı ama
            ehlileştirilmesi gereken “erkek”ten oluşan, Hollywood’un kahraman erkek ekiplerinden çok farklı değil.
            Hele bir de anlatıda hiçbir kadın karaktere alan açılmadığını, hatta bunun bir adım öteye taşınarak
            “Kaybetmek isteseydik direksiyona Doris Day’i geçirirdik” gibi bir cümle sarf edildiğini düşünürsek,
            Ford v Ferrari’nin, erkeklerin dünyasında kendilerinden ödün vermedikçe, doğru bildiklerini okudukça kendi
            bireysel başarılarını elde edebileceklerini tekrar eden muhafazakâr anlatılardan farklılaştığını söylemek
            oldukça zor.
        </p>
    </div>
</body>
</html>